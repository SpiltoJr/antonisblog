---
title: Chelsea wins Champions League
author: Antonis Petropoulos
date: 2021-05-15

---



## Ιστορια της Τσελσι


<img src="https://upload.wikimedia.org/wikipedia/en/thumb/c/cc/Chelsea_FC.svg/1200px-Chelsea_FC.svg.png" style="padding:30px;"/>

Η Τσέλσι (αγγλικά: Chelsea, προφέρεται: [ˈtʃɛlsiː]) είναι αγγλικός ποδοσφαιρικός σύλλογος που εδρεύει στο Λονδίνο. Ιδρύθηκε το 1905 και από τότε χρησιμοποιεί ως έδρα το Στάμφορντ Μπριτζ που βρίσκεται στο Φούλαμ του δυτικού Λονδίνου.

Στο μεγαλύτερο μέρος της ιστορίας της έχει αγωνιστεί στην κορυφαία κατηγορία της Αγγλίας και κατά καιρούς είχε διακρίσεις και τίτλους τόσο στην Αγγλία όσο και στην Ευρώπη.

Έμβλημα του συλλόγου είναι το λιοντάρι και βασικό χρώμα της εμφάνισης είναι το μπλε. Αρχικά, η εμφάνιση ήταν γαλάζια φανέλα με λευκά σορτς, από τα χρώματα που χρησιμοποιούσε ο πρώτος πρόεδρος της ομάδας, ο Earl Cadogan, για τα άλογα κούρσας που συντηρούσε. Το 1912 η φανέλα έγινε σκούρα μπλε και τη δεκαετία του 1960 ο προπονητής Τόμι Ντόχερτι καθιέρωσε και μπλε παντελονάκια. Τότε καθιερώθηκε και το παρατσούκλι του συλλόγου, Οι Μπλε (The Blues).

Η Τσέλσι είναι ιδιαίτερα δημοφιλής και οι οπαδοί της υπολογίζονται σε τέσσερα εκατομμύρια περίπου στο Ηνωμένο Βασίλειο. Από το 2003 που ιδιοκτήτης του συλλόγου είναι ο Ρώσος μεγιστάνας του πετρελαίου Ρομάν Αμπράμοβιτς, η Τσέλσι διανύει την πιο επιτυχημένη περίοδο στην ιστορία της με σπουδαιότερες επιτυχίες τις 2 κατακτήσεις του Champions League το 2012 & το 2021.